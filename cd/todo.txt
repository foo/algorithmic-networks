Dzień dobry,


w związku z planowanym złożeniem rozprawy doktorskiej informuję, że w dziekanacie należy złożyć  następujące dokumenty:


- pracę doktorską  w 5 egzemplarzach (drukowaną dwustronnie, czcionką nie większą niż 12, z odstępami między wierszami nie większymi niż 1,5) oprawioną w : cienki karton i papierowy grzbiet w kolorze wydziału (morska zieleń)


Pracę należy złożyć  nie później niż 30 dni przed planowanym posiedzeniem właściwej rady (wyznaczenie recenzentów rozprawy i egzaminatorów dla zaproponowanych we wniosku egzaminów doktorskich dla poszczególnych dyscyplin).


-do wydruku pracy doktorskiej należy dołączyć jej zapis na nośniku elektronicznym w cienkiej kopercie opisanej przez autora pracy (płyta w dwóch formatach: TXT w kodowaniu UTF8 - dla sprawdzenia w celu weryfikacji w systemie Plagiat oraz  w formacie PDF- w celu archiwizacji)


Doktorant potwierdza w składanym oświadczeniu że treść rozprawy doktorskiej przedstawionej do obrony, zawarta na przekazanym nośniku jest identyczna z jej wersją drukowaną;


-dodatkowo należy dostarczyć streszczenie rozprawy w języku polskim i w języku angielskim zarówno na nośniku papierowym jak i płycie CD opisanej przez autora;


-aktualną listę publikacji w 5 egzemplarzach;


-opinię promotora potwierdzającą że praca może być wysłana recenzentom;


-życiorys naukowy (wraz  z wykazem konferencji);


- oświadczenie o autorskim wykonaniu rozprawy doktorskiej;

- oświadczenie współautora pracy zbiorowej określające indywidualny wkład (w przypadku rozprawy doktorskiej stanowiącej część pracy zbiorowej określające indywidualny wkład każdego z nich w jej powstaniu);



Z poważaniem


Ewa Ratajczak 
